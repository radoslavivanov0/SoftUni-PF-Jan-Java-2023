# SoftUni Programming Fundamentals with Java - January 2023

## За курса
С "Programming Fundamentals" студентите започват да изучават вътрешната програма на SoftUni за цялостна подготовка на софтуерни инженери. Курсът разглежда фундаментални концепции в програмирането, които са основа за ефективното и качествено обучение в професионалните модули. Обучаващите се надграждат знанията, придобити в курса Programming Basics и започват да използват по-сложни похвати и структури от програмирането като: масиви, листове, обекти и класове. Изучават се допълнителни технологии, необходими на всеки един софтуерен разработчик, като HTML и CSS, HTTP, побитови операции и други. Разглеждат се основите на web разработката, както и един от най-разпространените технологии и инструменти, с което курсът успешно изгражда представа у студентите относно предстоящите професионални модули и знанията, които ще придобият от тях, за да станат успешни софтуерни разработчици.

## Умения, които ще придобиеш
- Боравене със стандартната функционалност на програмния език
- Работа с линейни структури от данни
- Разбиране на взаимовръзката между различни IT концепции
- Анализ на проблеми и редуциране до компютърно-изпълними стъпки
- Базови умения за работа с HTML и CSS

## За кого е подходящ курсът?
Курсът е подходящ за всички студенти, които познават типовете данни в Java и имат базови умения за работа с условни конструкции и цикли. Нужните умения могат да бъдат придобити с безплатния курс Programming Basics с езика за програмиране Java.

## Кога стартира курсът?
Обучението стартира на 9 януари 2023 г. Подробен график на занятията можете да откриете в раздел "Теми".

## Кога и къде ще се провеждат занятията?
Можете да се обучавате онлайн в реално време. Веднага след всяко занятие получавате и достъп до записа на занятието и учебните ресурси.

## Какво представлява изпитът и кога ще се проведе?
Курсът включва междинен и финален изпит, които ще се проведат онлайн.
• междинен изпит - практическа част, която е под формата на практически задачи на 19 февруари;
• финален изпит - практическа част, която е под формата на практически задачи на 2 април и теоретична част, която е под формата на тест на 2 април.

## Ще получа ли сертификат след изпита?
След преминаване на изпита, ще придобиете сертификат от СофтУни, ако получите оценка над Мн. добър 5.00 от практическата част, а също така ще имате възможност да получите държавно признато "Удостоверение за професионално обучение", валидно в целия Европейски съюз. Изискванията за получаване на удостоверение можете да разгледате ТУК.


